---
layout: post
title: "Arduino Day 2015"
date: 2015-03-09 18:00:00
author: Patrick
categories:
- blog
- Arduino Day
- Eventi
img: arduino_day.jpg
thumb: thumb01.jpg
---

Sabato 28 Marzo 2015, dalle ore 16 alle 20, l’associazione culturale IrLUG (Irpinia Linux User Group) organizza ad Avellino per la prima volta l’ Arduino Day presso il complesso monumentale dell’ Ex Carcere Borbonico.

<!--more-->

La manifestazione è la celebrazione mondiale del compleanno di Arduino ([http://www.arduino.cc](http://www.arduino.cc)), la famosa scheda di prototipazione open hardware e software che ha radici in particolare italiane. L’importanza di Arduino consiste nel fatto di aver generato, intorno a sè, un ecosistema che ha reso relativamente semplice ed economico creare nuovi oggetti digitali che prima potevano essere progettati e realizzati solo nei comparti di ricerca e sviluppo aziendali. L’evento locale di Avellino vuole essere un punto di riferimento per tutti gli appassionati del mondo del Making e dell’Elettronica, campani e non.

Di seguito il programma completo:

- **Benvenuto ed Introduzione** -   Gennaro Ragucci
- **AIRQino: Un nuovo shield ARDUINO per la misura della qualità dell'aria** -   Andrea Esposito
- **Arduino: uno strumento didattico per l'educazione al pensiero computazionale** -   Mauro D’Angelo (Perlatecnica)
- **DOMOHOUSE** -   Pasquale Nocera &amp; Pio Francesco Armenante (ITIS G. Marconi)
- **Arduino e stampa 3D - Le nuove frontiere della robotica homemade** -   Open Makers Italy
- **IoT and RealSense, the Intel Vision** -   Fabrizio Lapiello
- **Bluetooth Stereo Hacking** -   Gaetano Pila
- **Internet delle cose con Hardware e Software OpenSource** -   Gerardo Di Iorio
- **Ardux: un robot didattico orientato agli oggetti basato su schede Arduino e Raspberry pi** -   Marcarelli Gianfranco

L'iniziativa si propone, inoltre, di aprire e rendere fruibile a tutti un mondo spesso conosciuto solo dagli specialisti e tecnici del settore.

Per maggiori informazioni sull’evento: [http://arduino.irlug.it](http://arduino.irlug.it).
